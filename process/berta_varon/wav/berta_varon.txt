Komo te yamas?
Bienvenuta Varon.
Kuando nasites?
1922 doğumluyum. 
En espanyol 
1922 si, Mart 17. Diisiete Mars mil novesientos i ventidos
Ande nasites?
En Çanakkale.
 Ande bives agora?
 Agora bivo en Estambol. I agora ke esto hakkaten.
 
 A ke eskolas te fuites?
Çanakkale, Istiklal Okulu. Eskola Istiklal. Aslında te va kontar, es muy enteresante. Yo kuando me eskrivi a la eskola era de sesh anyos. Teniyamos en Çanakkale eskola Alliansa Djudiya. Maalesef maalesef ande ke ya vine en kuatrena klasa koma mi Izak Molinas de Sevim el ermano, koma mi Eliza Molinas akeya la bashika onlar bütün komo el Moiz del shisheci el ijo, komo el munchos munchos de Finz, David Finz, komo munchos estos, entero un grupo entero, fuimos ke la vakansas se serro las eskolas i pasimos la enveranada kon muncha estrechura, porke no aviya un repozo bueno. Komo se vazyo Çanakkale!. 
Afin ke fuimos ke se serro la eskola vimos una eskriturya. Kuando me entri yo a la eskola aviya leson en fransez ke davan. Maalesef en supito la primera klasa ke me entri empesi de demuevo, si, la primera klasa ke me entri aviya una Luiza profesora franseza de Estambol. Es de una konosida de una famiya. Esta; kuando me fui el grito kreyete en mi vida, me embarasa en la alma. Dayinda tengo en “le silence” ke mos estavamos chikitikos eramos todos “Taisez-vous” mos... bak tüylerim ürperiyor maalesef bu kadar este kadar de ermoza eskola la eskola djudiya alliansa, en supito fuimos en el trentikuatro mas antes; evet fuimos en supito un papel afirmado en dizyendo : La eskola ya se serro; “Pekado” agora no ay eskola djudiya, i kuando avlavamos davamos un grosh kuando avlavamos en espanyol davamos kon pagita, un grosh davamos por djeza; ama yo nunka de la vida no di djeza porke saviya el el turko, el baba miyo era muy idealisto anlatacam, i vimos ke.... I ke mos izyeron? Çil yavrusu... 
Todos, a todos fuimos, mos disheron, peki kualo vamos a azer mozotros? Vos vash a ir a la Istiklal Okulu. Bienvenuta Varon Istiklal Okulu, Eliza Molinas Istiklal Okulu, Izak Molinas Istiklal Okulu, Moiz Moiz el akel del shisheci ande? Cumhuriyet Okulu. 
 Mos despartyeron, a todos mos despartyeron ama los ke eran, a Izak Molinas de el Şirin el ermano de Sevim el ermano de kuatrena klasa a treser le abasharon era un pokitiko duro de de akel, a la tresera. Este modo mos izyeron a todos. I tuvimos un desplazer muy muuy muy grande pekado i un malheur muy muy grande para los elevos. Despues miraron ke los elevos se izyeron, mos ambezimos la eskola. Kada uno se fue, aviya botika del padre botika del akel, manifaturadji botika de shisheci kada i uno los ijikos se dağideyaron, i se se kedaron mahrum del estudyo. 
Pekado.
Pekado.
Ke echo azes?
 Yo, agora?
 
Agora.
Agora so de kaza. 
 
Ke echo izites?
En la vida. Yo, en la vida peni muncho bayan Şeli. Ben hayatta o kadar çok çalıştım ki, inanamayacaksınız. Yo en la vida lo ke peni. Yo tuve dos ijos, ke me bivan. Mi marido era un buena persona. Yavash, buena persona. Ama yo fui en la vida muy kapache. Bunu inkar etmem. Çocuklar biliyor. Mi marido era kon los ermanos haveres. Ke ampese de aya a entender.
Tu ke echo izites?
Yo miri ke mi marido era muy yavash, i muy poze. Los ermanos a el no le davan a entender nada lo de la vida. El bueno syempre ya saves ke no tyene valor. No tyene valor. Ama yo le meti valor a mi marido. Le dishe; tu te vas a espartir de tus ermanos, yo esto en la enfrentera. Tu no te espantes en primero el Dyo. Merkimos un mülk oy en Çanakkale el mas... Pepo Kohen ya save, el mas grande. En Çanakkale ay Halyo Pasajı. Ay un pasaj de Halyo. Allado de el dos butikas syen metroskares.
Los ermanos los ize despartir a mi marido. I yo fui komo un ombre peni i alkansi.
Enriva de ke echo?
Enriva de tuhafiye, kafafiye, lastikçilik, karma. Enriva de karma. De la botika ke tomimos kon mi kunyado a haveransa yo ize pagar akel tyempo trentikuatro mil liras se empresto.
En ke anyo, en ke anyos? 1940?
No. Agora estamos, yo en el 1971 vinimos aki. Aki. 20 anyos. En el sesentikuatro. Evet, el ijo lo mandi a Israel, yo me meti en todo... los mandi a todos los dos a Israel i yo me meti no vos espantesh le dishe, ya esto yo. Kuando viniyan a emplear mi marido a Estambol; le diziyan Albert Çiprut, en primero era mi kunyado allado, el magazen muestro kon kinayi, yani ay munchos pasajes en la vida. Yo le di koraje a mi marido. Marko Varon, de ken ke te diga David, David Varon el onkli, ke no tuvo kriyaturas Marko Varon viniya ande Mordo Çiprut i Albert Çiprut. Marko de ti al Dyo ven aki. Bensiyon; es mi kunyado Bensiyon estava vinyendo vır vır vır vır a Estambol a empleyar. Peki; agora konto, peki Menahem? A Dyo santo! Menahem; esta vinyendo, esta pagando, esta tomando el reyon entero de shatos. A Dyo santo no puedesh saver disho. Una mujer tyene, en el mundo otra kon eya no egziste la penadera, la lazdreadera. Este modo a mi marido lo kalkındırei. Ve Menahem Varon olarak ismini andırdım. No komo los ermanos djusto kon el Dyo Baruhu komo so yo djusta i a mi marido djusto mos desho la buena vida. Helal olsun. 
Evet, i fui a los ijos en el sesentikuatro el chiko eskapo la eskola ortaokul entro al egzamen de lise en Çanakkale, era un chiko lugar. La lise no miri tanto ke esta. Disho, aviya un grupo de mansevikos ke se estava indo a Israel. Disho, anne si es ke me permetes te lo sto dizyendo, me va ir a Israel. Kon muncho plazer. Vine aki a Estambol. Los merkaderes ke teniyamos dishe kere ir Madam Varon no te sikileyes. Todos mos vamos azer lo vamos a mandar a Shlomo a Israel. I Nihayet se fue a Israel pagado en Neurim eskola Neurim estuvo el chiko. 
Neurim si, ya konosko.
I estuvo kon un grande avantaj. Todos saludandomos i ogurandomos komo de famiya engrandesimos. 
El grande miro ke el chiko se fue; yo disho ke va azer aki? En la botika kedi sola. E oğlum, asperate un poko yok, yo ande mi ermano se fue i yo me va ir. Dos ermanos en un lugar. Mandi al grande ama tomi la responsabilitad de la botika enriva de mi la tomi. Tabii ki mi marido era muy buena persona. Siguro. I muy penador. Nunka de la vida no arebashi, nunka de la vida, syempre..
Lugar chiko, bazen a la persona lo apresan, lo menospresyan, i adjaba la onor porke mas de mi no aviya ken se iva al magazen. Yo kon toda mi fuersa i kon toda mi djustedad : tu hich no te sikileyes, yo esto aki, kon mi marido bashbasha i estuve syempre i engrandesi, se fueron a Israel, despues tornaron atras, el chiko kijo meldar universite, Israel no le dyo la diploma. Yo fui a Ankara, al Milli Eğitim Bakanı. Tomi de un bakkal de Çanakkale letra, me konosiyan todos, porke me iva al magazen, me konosyeron, todos me konosiyan. Ancak, Pepo ya save,
Bravo Madam Berta.
Ve bunları hep hayatta başardım. I se fue a Israel, meldo, vino atras, üniversite okudu. La vida este modo la pasimos. Ve çocuklarımı bugüne.... El uno se kazo. Al setentiuno del anyo vinimos a Estambol, maalesef, dimos a kira la botika, dishimos ande estan los ijos vamos a estar i mozotros.
Sanos i rezyos. 
Kuala es tu lingua maternal?
Djudaismo.
Kualas otras linguas avlas?
Turko.
En ke linguas kontas?
Munchas vezes en lingua turka. Ama i munchas vezes en lingua espanyol.
En ke lingua azes kalkulasyones matematikas?
En turko.
En ke lingua ves eshuenyos?
En espanyol.
Ke lingua avlavas kon tu papa i tu mama? 
Lingua avlavamos muncho en espanyol. Ama i muncho, el baba miyo era Idadi Rüştiye okulundan era mezun. Era, el era Haham. Rahmetli el baba akel tyempo era; Shohet, moel, tokeah, hazan, bütün, todas las formalitas las teniyamos, eramos del granpapa de la famiya. Eramos de hahamim. Yo el turko, muncha djente no puediyan avlar el turko tam farsi komo mozotros, porke del baba miyo edebiyatçı bir adamdı. Era muy sensyozo i dava lesones. 
Por esto te ambezates bueno en turko.
Evet, i ke estuve en el echo.
Ke lingua avlavas kon tu marido?
En turko.
Ke lingua avlas kon tus ijos?
En turko malesef.
Ke lingua avlas kon tus inyetos?
En turko, no lo kero dizir, ama malesef.....
Kuantos ijos tienes?
Dos ke me bivan.
Komo se yaman?
Şelomo, Moni Varon era, Çanakkaleli olarak Moni. Ama Selim Varon, despues ke Salamon Varon era diplomat, izo un mahkeme kararı, si Şlomo, Selim i Sami Varon. El ijo grande Sami Varon.
Kuantos anyos tienen?
Sami es nasido en el 1945. Selim es nasido en 1949.
Tienes inyetos?
 Dos inyetos del ijo grande i una inyeta del ijo chiko.
Komo se yaman?
Metin, el inyeto grande Metin, i Cem el chiko. Dunke es, Menahem i Yako Varon. 
Si. I la inyeta?
Verda.
Kuantos anyos tienen?
El, Metin el grande setentidos nasido, tyene 36 evet. El chiko Cem kuatro anyos despues 32 anyos. Verda munchos i buenos 26, 25 anyos. 
Tus ijos i inyetos entienden el espanyol?
 Entienden.
Lo avlan?
No, malesef.
En ke lingua pensas?
Todo en espanyol penso, i la alma tengo en el espanyol ke me vyene ke so djudiya. So muy djudiya.
Ya se. 
Çok çok yahudi, yani no te puedes imajinar todo arogo medina Israel, kuando digo la Şema de demanyana kreyete en mi vida a la medina Israel. Salud a mis ijos i al todo el puevlo, Israel i a la medina Israel ke me la kite a luz digo. Amen. No ke estan mis ijos aya i mis inyetos. Umumi olarak, de syempre tuve un ambisyo de la medina.
KONTAMOS EN EL PASADO
Kuando eras chika, kualo teniyas komo ideales en la vida?
En la vida ideales tuve de de chabalamak, yani lavorar reushir. Lavori muncho, peni muncho. Çok hayat dolu bir kadın ve çok çalıştım.
Birşey anlatacağım Bayan Şeli.
 
En espanyol. 
Te djuro en mi vida, un diya tanto era laboryosa i penadera; a las tres shey yelkovan amostro ke esta tres. Yo antes era odjakes ke asendiyamos. La kaza era chok, la enderechimos, la izimos super yani kefi keriya yo. Meti afedersin la lenya al odjak de la noche, i ke me va alevantar demanyana va lavorar, yo abashi no aviya durmir porke me va ir a la butika va azer. Miri el yelkovan esta dodje tres halbuki era dodje i un kuarto. Afin ke miri ya espandi el lavado, teniya balkon, ya espandi el lavado, ya eskapo, ya lo ize todo briyante la kaza ama gayos no estan tanyendo, no estan kantando. Deke? Es miri aah, esta tres. Me tomo un friyo kreyete. I me fui me echi a la kama. Me disho mi marido povereto: Me disho; te vas a murir, no penes este karar te vas a murir, todo kon karar. Me estas azyendo un desplazer en la vida. I yo i el porke eramos ovligados de penar, porke tomi botika i la pagi.
Komo era la vida en tu chikez? Kontamos detalyos de la vida de al tiempo? Kualo era mijor i kualo, kontame fina agora i despues te va demandar. 
Yooo, la vida la pasimos eramos tres ermanos. Yo teniya Bensiyon, Sinyora i yo, tres ermanos. La vida la pasavamos, siguro ke no aviya dingun ni radyo, ni televizyon ni telefon. Diya de Shabat lo mas lo mas, 
Shabat ya te va demandar otra kestyon, en jeneral.
Todo lo ke teniyamos de bueno era; ke vizindado, amigable, pasar bueno kon la djente, tener buendades kon todos, i la vida, komo el baba miyo era haham, teniyamos komo es el djemaat agora mos viniyan mesela, par exemple, el Vali Pesah la kaza teniyamos la mama i el baba ke esten en ganeden, de akoti Arap Izak var ya; si es la el padre kon mi mama ermanos, 
si ya me aviyas dicho, 
primo ermano. Era, es un pasaje muy grande lo ke mos izyeron en Çanakkale. Yo, por kualo te estava kontando?
La vida en la chikes, si ke el padre era haham, el vali aviyas dicho.
El vali viniya en Pesah, viniya el vali, polis müdürü, viniyan del belediye, viniyan ande mozos era todo halis era todo kreyete en mi vida hilafsız, vishnis akeyos kon todas las halkas davan çok çok süper kalite bir ev vardı yukarda bizimki orda abasho teniyamos mos asentavamos i ariva era süper una agora enderdir, ender, yok öyle şey. Ancak kuando me vo kreyete al Atatürk ke aze ancak akeyo akeyos briyos, akeyo todo, o eski hatıralar.... hep aklımda kalır, kedo todo yani..
Kualo era mijor i kualo era peor? Peor mas negro dizeremos, kualo era mijor de la vida de al tyempo? 
La vida de al tyempo era una vida sin ansya. Biviyamos sin merikiya, no saviyamos, el grosh era buen grosh pasado, las paras teniyan valor, no teniyamos penseryo de nada. Mos fuimos a la eskola, ya aviya bueno, ama no tuvimos un repozo en la vida en Çanakkale. Afin afin del trentikuatro. 
La diferensya entre las bar-mitsvas de tu chikez i las bar-mitsvas de oy.
En mi chikes no vide bar-mitsva nunka. Solamente del ijo grande miyo, ize bar-mitsva en mi vida te djuro. Yami, aviya un sinsinato de todo de proves i de bivdas. Teniyamos un lugar en Çanakkale egziste, kamaretikas, kamaretikas, kamaretikas i aviya un tualet, dos tualetes; yo, olamaz, no veya agora buendades; fuiya yo en diya de Yom Kipur; erev de yom Kipur; aziya biskochos todo roskas redondas, roskas. Ya me asperavan Bienvenutika del haham ya va vinir, ayde ya mos traye el biskocho. Akeyas roskas yo les yevava en erev de kipur. De tanit, ya esperavan todas. Ya viniya, me bezavan, me abrasavan, kon las gayinas kaparot ke aziya. I la gayina, i les yevava i en desparte poko muncho el harchlık ke les davamos. Este modo pasimos la vida. Çok yani dua aldım, hayatımda. O kadar mutluyum ki; kreyete!... 
La bar-mitsva de tu ijo?
La bar-mitsva de mi ijo; disho el padre, Bar-mitsva Sidi; Disho el haham, Sidi aviya en Çanakkale, ben babamdan duydum. Vino el haham Sidi a Çanakkale. Le dishe vamos a azer bar-mitsva en el kal, la famiya entera i a todas las del sinsinato van a vinir a la bar-mitsva de Bienvenuta del haham el ijo. Akeyas todas, no yami a dingunos diferente. Ize marunchino, ize pita de almendra, ize, meti meza, para todas las ke vinyeron del sinsinato i el haham i Salamon Varon. Era un primo ermano del baba miyo i Salamon Varon vino kon la mujer. Ama yo tuve el plazer, le dishe al padre; en la, le izyeron la onor buena; todo bueno le izyeron al ijo, ama kuando vinyeron a la kaza, en el kal era; ke teniyamos ariva del kal ke es las mujeres, azara de las mujeres, se asentavan, a todas les dishe; todas agora les meti un pranso. Esto tuve en la vida miya el grande plazer ke tuve. A todas estas i no yami a dingunos. A todos les di las dulsuryas i todo bueno. Las, el haham, i un primo ermano miyo. Ama tuve un plazer grande a todas...
I ke pensas de las bar-mitsvas de oy?
Super.
Komo te konosites kon tu marido?
Maalesef, malorosamente, no kero dizir, porke es primo ermano miyo. O zaman, akel tyempo, lo ke viyan padre i madre munasup akseptavamos mozotros. Esto era, boyun eğerdik yani anladın mı. No se diziya. Yo, teniya dizimueve anyos, kuando yo; Menahem es para Bienvenuta. Aaaa barminan diziya yo. Yo era una kapache; mi marido era biraz yavash, ama değildi, yani süper bir insandı. Yo era kapache, de la boka no lo kiti. Vine a kaza rozas vide entorno. Ke es estas rozas, ke afito? Vino mi ermana, guay di mi, mi ermana embivdo de 18 anyos. Ke es estas rozas? Disho, ya saves, no topes kusur, el baba disho kon la tiya Mazaltov kon la kunyada se bezaron i se abrasaron, ade ya te la di a Bienvenutika; tu para Menahem. Kuando vine, para ken le dishe la tomatesh, le dishe a mi ermana guay di mi era, tomalo para ti. Ayde, yani, ister istemez kabullenmek durumunda kaldık; porke no aviya remedyo. Lo ke viyan munasup padre i madre akseptavamos.
Kuando i ande vos kazatesh?
En Çanakkale. 
I ke data? Kuando? 
En data kuarentikuatro, kuarerntisinko nasyo el ijo. Kuarentikuatro, i el kal era el tyempo de la gerra del alman. 
Kontamos el kazamiento? Komo fue?
El kal era serrado. Era yeno ke lo, lo akeyaron, zaptettiler yani. Si. El kal era de askeriye, i kada i uno i uno, la orasyon se aziya en kaza i los selihotes en kaza se aziya. I las bodas en kaza, talamon. Viniyan, 
en kaza, kon los hahames. 
Si. El baba miyo era haham digamos. El me dyo los shiva berahot. 
Vos kazatesh en la kaza de tu padre? 
En la kaza de mi esfuegro. Me fui novya aya. Eramos en una kaleja. De aki aya. 
Komo se preparo? I Ande se fueron despues de la boda?
Despues de la boda una nochada buena uvo. A la noche, gene de un paryentes muestro, de un tiyo en la kaza, teniya un grande kurtijo; lo yamavamos kurtijo akel kurtijo, aya se izo una boda muy ermoza, una nochada buena para vida buena, despues mos kazimos i pasimos la vida... hayat...
Kualo aziyan las mujeres al tiempo? Kontamos un diya de una mujer antes kuarenta o sinkuenta anyos?
Sinkuenta anyos. Oy el tyempo de oy ke es enverano, esta data de enverano mos arekojiyamos todas la mujeres, todas non, kuatro sinko mujeres mos arekojiyamos i aziyamos arpacik, fideyo en kaza. Tomavamos la masa, i aziyamos finyiyamos la masa, i kada i uno i uno ya teniyan haber, ayde Bienvenuta el ham es la mas hamarata de todos ke venga. Akeyas manos eran komo mekik. Ama akeyo se inchiya teneke. Teneke, yani makarna. No tomavamos makaron de la kaye i pronto. I akeyos sefidi, akel fideyo se aziya de kaza. A la otra semana, ya viniya, por zahut ven Bienvenutika, vamos azer tri.
Kualo es tri?
Tri es la la makaron kortado, aa si, ke es tri lo yamavamos. Yufka lo yaman agora, no se komo lo yaman una koza. Tri, kortavamos, aziyamos, i lo kortavamos, i uno enriva de otro lo metiyamos i akeyo tik tik tik tik tik komo makina akeyo se sekava enriva de la savanas blankas i despues se inchiya por invyerno torbas. 
Muy enteresante. 
Evet torbas. I pasavamos este modo la enveranada. I todo muestro plazer era broderis tomar, broderis, asentarmos en la vizindado kon endjuntos, i en las puertas asentarmos, kada i uno su lavoro tomava, seya de trikotar, seya de broderis, porke aziyamos muncho bueno para las, para ke vamos a kazar. I aziyamos todo bueno. 
Ke aziyash noche de Shabat? Kontamos una noche de Shabat.
Una noche de Shabat. Te djuro en mi vida; el baba miyo kuando muryo, la mama miya kedo sola. Un mansevo vino de Antakya. I teniyamos Avram Penso el presidente de Çanakkale.
Yo disho, va ir ande la rubisa. Este manseviko, kuando viyamos un manseviko ke vino djudyo hakikaten todos eramos yani kon muncho plazer. Le disho rubisa te va rogar un plazer; kualo es: disho vino un manseviko de Antakya. Akel tyempo; lise mezunları los aziyan öğretmen. Öğretmenlik verilirdi. Lo dyeron al Istiklal Okulu. Disho no, yo no puedo disho tomar. Me vido Avram Penso a mi el presidente; disho Bienvenutika ay un mansevo, kon muncho plazer, la mama es sola le dishe kamaretas tyene, deke no. Fui le di una fuersa, en dizyendo tu hich no te sikileyes, yo te va tomar la responsabilitad, hich no te sikileyes, a este mansevo tomalo ke es por byen, es i un mansevo djudyo, es pekado. Noche de Shabat, te djuro en mi vida; ama bu Antakyalılar çok unutkan bir insanlardır. El plazer se lo olvidan. Ma yo nunka de la vida no me olvido, noche de shabat viniya la mama, i a este mansevo, kada noche de shabat el kidush se diziya en la meza kon los dos ijikos miyos vistidos pijamas limpyas i muevas i el viniya el Antakyaliko Jak Cemal viniya, komiyamos, se diziya kidush, komiyas, kada noche de shabat, nunka de la vida no negliji. I utra una koza te va dizir. Kreyete en mi vida; viniya muy difisil, porke le lavava la mama, le dishe un chamashiriko, disho ke se askeyava, era muy muy titiz, çok çok temiz bir kadındı, muy limpya. No te sikileyes, lo va lavar yo, no aviya ni makina. No aviya ni nada, akel tyempo, todo de mano, kon muncho briyo, muncho akel se lo dava uti todo, hich no te sikileyes, i a el le diziya no te sikileyes, i a mi mama le dava fuersa para ke tuvyera un kavre i noche de shabat era kon muncha alegriya i muncho gozo se diziya el kidush kon muncho plazer. 
Ke aziyash los week-endes, los Shabates i Alhades kuando no se lavorava? Kontamos lo ke aziyash.
Aaah; vyernes era serrado, vyernes no aviya alhad i vyernes no aviya una koza.
Shabat? 
Shabat era vinir del kal, el dezayuno i la rakiko, i komo uzamos de meter seya el fostan seya el akel denverano, esto era la vida de aya, sin oy ay tengo yo este yugo, me vyene komo vaziya la kaza anke esto en akel aya en la sivda, ama me vyene una vaziedad ami porke esto auzada yo noche de alhad me. La midi demanyana se pasava estos, despues viniyan kada uno i uno se vistiyan las shemises los ombres, yeldirme diziyamos, se vistiyan, i eran ke viniyan paryentes de parte a parte, el ermano viniya, los suvrinos viniyan, i atyo Salomon ke estas azyendo, el tiyo haham, diremos, i pasavamos la vida todo kon maases. Aviya Meam Loez. Livro de Meam Loez. El livro de Meam Loez era todo espanyol, unas konsejikas, çoooook, muy muy muy valutozas, muy valutozas, maalesef akel livro la mama lo dyo. Tres livros los dyo grates. Vinyeron i meldaron del baba miyo el teilim en kaza, esto disho por vos esto dando en memorasyon, a ken al haham Sidi, al Kohen, Pepo Kohen, al padre, al kayınpeder, a esto todo tyene. I era midi de shabat era una alegriya en kada kaza i kaza. Se metiya akeya meza kon muncho bueno. I todo kon riir, no aviya otra koza. Rizas i gozos, i kon muncha alegriya, yo me fuiya ande un tiyo azer. Eran sesh ijos ke teniyan. I la mama se estava en kaza kon el baba, ayde ande se esta...Yo me esto indo ande el tiyo. Tamam. El ermano uno aki, el ermano aki, el ermano aki, el ermano de sira, haham sokaği era. I era akel diya todo de pishar de riir. Todos eran kon rizas i gozos. Ama el baba miyo teniya plazer de kontar maases del livro Meam Loez. Meam Loez eran unos livros este modo largos, i grandes i godros todo en espanyol. En espanyol, no era en ebreo. Porke entendiyamos de la lingua.
Antes aviya munchos balos?
No. Egzistiya despues del kuarentesinko de la gerra, de la gerra jeneral ke es ikinci dünya savaşı, ke fue, aviya balos, egzistiya, ama djudyos lo ke se fuiyan dos famiyas tek. 
Vos ivash a estos balos?
No. Yo. Mutaassıp benim, el mi marido i lo ke se fuiyan zaten eran unos muy muy merkaderes grandes, los yamavan del askeriye en el orduevi, i un sinema ke aviya Belediye sineması se fuiyan aya, los yamavan ke aviya unos el mi marido no era uno ee yani vivör daha doğrusu değildi. Era kazero. Evet.
OY
Komo pasan los diyas oy? Kontamos komo pasas el diya.
El diya lo paso maalesef kon penseryos. El diya lo paso ke a mi no me esto tenyendo koraje para tomar una mujer i le esto dizyendo al ijo miyo; ten pasensya porke yo dayinda esto en mis fuersas, me lo esto empleando, me lo esto gizando, i esto kitando la gayina me la esto kozyendo, dunke no me kero meter una monte de delantre para no ugrashear kon eya. 
Sana i rezya ke estes. 
Porke, tengas salud buena. Porke yo tengo una manya kale ke le de a komer a eya para komer yo. Yo, ambyerta ama eya kale ke la sostenga. Sino no vyenen. El Dyo ke no de ambyertura. 
Komo ves a los mansevos oy?
Maalesef, maalesef, muy muy dejazere.
Ke konsejos kerias darles?
Konsejos, ke keria dar, siguro ke syendo ke tenemos Israel; komo ize favor a mis ijos kero azer i a todos dar konsejos por irsen.
Oy de aki un manseviko vino al kal Shabat; disho la mama doguri disho, no esta aki disho, esta en Israel disho, ya savez super bir çocuk, oguro a todos a ke seyan la asimilasyon, ke se korte, inşallah, estamos todos de muerte non, boynu bükük sovre este, sovre este sujeto, zor bir, una vida muy dura, muy pensativle. 
Komo esta la vida oy? Le esta plazyendo? Damos egzempios.
La vida de oy siguro ke, la manseves de oy no esta riyendo, no esta alegre porke kada i uno i uno esta unos penseryos. No aviya penseryos antes de azer, unos elevos de estudyar kon muncho gaste, era los elevos todos, eskolas de governo. Malesef agora, los manseves tyenen de engradeser famiya; i se estan undyendo para gastar, i para engrandeserlos, i para estudyarlos, i ke parvengan; i ade agora al Dyo la shans ke les vayga a delantre, i ke tengan, na el ijo anoche Verda mezun oldu. Ama disho, bir boşlukta, esta en una vaziedad el meoyo. En kualo va divinir, de bueno ke seya, amen. Pensativle, una vida pensativle. 
Oy la vida esta mas fasil o mas difisil?
Muuuy difisil, maalesef.
Ke pensas? Damos egzempios. 
Kualo ke pense. Yo me penso i le do konsejos al ijo. Mis ijo divorsado, malesef, en la vida la mas desganada, i la mas ridju hayat ke tuve en la vida. Disde dyes anyos kreyete, esta lagrima no me se esta porke no lo vide munasup. 
En Çanakkale, era si novyo se divorsava zor topava mazal. Aki, yo le digo a mi ijo deke tu tuvites plazer de kazarte. Mira, en turko es.. Mira mama, yo no konosko a dinguna mujer, ke de ke i eya es bivda. Boşandı. No konosko a dingunos. Yo en la vida tuve, mi kaza, el echo, mi kaza, mi mujer i mi ijika. Mas no tuve dinguna, dingun plazer i vivör ke es en la vida, hayat dolu bir insan ama şansı yaver gitmedi. Esto es del Dyo, Bilmiyorum, ama para mi; fue un desguste muy muy, muy muy yani olamaz, çok....
EN EL FUTURO
Tienes proyektos para el futuro tu?
En kualo kijo dizir futuro?
En gelecek zaman. 
Gelecek zaman kendimi, hayatımı düşünüyorum. 
Ke pensas azer en el futuro? Ke kererias azer? 
Ke keria azer? Ver bueno en los ijos i verlo kazado a este ijo.
Inshallah, el Dyo ke te oyga. Amen, i verlo aunado kon una mujer buena, porke la edad, yo esto aki. El diya ke vyene aki, ke gizo ke va vinir el, kreyete; no topo kualo azer, ama anoche de la kalor fuerte me kayi muy muy deskansada. Mas no ay me disho en kaza, zaten no keriya el. Mas no ay en kaza komer anne. Esto lo vas a alevantar, i es afuera, yo va vinir, kuando va vinir, yo te va yevar, te va dar afuera vas a komer. Ya entiende, yo no komo trefa; no me puede, agora, minhal bir yerlere yani…..
Si tenias munchas paras, kualo kererias azer?
Hiiiich, si teniya paras bile, es komo lo ke tengo agora lo mizmo. No tengo ojo.
Si no bivias en este pais, en kual pais kererias bivir?
Israel, Israel.
Deke?
Porke, porke aya so djudiya. So es mi tyerra. So djudiya, so fanatika.
Komo de proyektos tienen sus ijos para el futuro? Ke keren azer?
El chiko tyene intisyon de tomarse lugar en Israel i a la fin irse a Israel; no tyene otro ke estar aki. La vida entera el penseryo suyo es esto.
Komo de proyektos tienen sus inyetos para el futuro? Ke keren azer?
Siguro, la chika, estan pensando padre i madre el avenir de eya. Siguro i eya kerera, tomo su ofisyo en mano. Kerera i eya un plazer tener, de azer un enriva de su ofisyo. Una koza…
Kualo meldo?
Mimar, iç mimar en Fransa. 
Aaa, arshitekta, 
eveet. Los ijikos del grande ya son grandes. 
El uno es; Istanbul Universiteden mezun arkeolog i sanat tarihi el chiko. El grande es; Kıbrıs todo burslu, Inglizce ve Almanca. Estuvo aki; en Yeditepe Üniversite, en Beykent Üniversite, dos anyos ayi, dos anyos aya, öğretim üyesi, üniversite öğretim üyesi. 
Kualo estudyo? 
Ken, Inglizce, en ingles, i en alman, i en espanyol, en espanyol puro espanyol. Ama, ikisi de burayı terketti. No es para mozotros, se fueron a Israel. Yeditepe Üniversitesi es es akel, Bedrettin Dalan. Teniya araba el ijiko, se fuiya, biraz uzak. Es leshos. Le kijo afirmar sovre 700, 750.000 lira üstünden le kijo afirmar un papel ke afirme ama yo ati ya te va, hayır le disho, en vista esto dando la demisyon. Aman gitme los profesores le disheron, dyo la demisyon i se fue a Israel.
Agora, te va dizir unas kuantas palavras. Kualo te vyene al tino kuando las oyes, kontame. 
Kazamentera : 
Muncho, a muncho lugar de kazamentero, de azer plazeres en la vida. Ne kadar iyilik hayatta var, bilemezsin, hep elimden gelen iyiliği yaptım hayatta, çok memnunum. 
Kuchiyo, kuchara, u piron : Kualo te aze akodrar?
Akodrar, lo ke komes, kefi lo ke vas a komer; si es sulu siguro ke es la kuchara, si es el piron i el kuchiyo, tabii ki….
Novya : 
Novya, novya bueno i en alegriya; ver novyas bueno en la vida; novya ver a la inyeta, veyas al ijo, a los ijos, a la famiya, a la ija. 
Mansana :
Mansana rechel de RoshAshana, el dulse de RoshAshana de mansana. 
Bimbriyo : 
Bimbriyo, la bimbriyada de; ke azemos despues de RoshAshana, en Sukot de bimbriyo ke save azemos el mogado i el akel; ama unuttum artık bunları, eskiden….
Aremendar : 
Aremendar, aremendavamos kalsas, no deshavamos no es komo agora; la kalsa es al çöp. Agora los ombres bile; kuando tomavan las kalsas era kon torbas; se metiya de delantre, se avriyan i se arekuziyan i se metiyan i se dublavan, i se metiyan una kon otra, paketos, paketos, paketos iii las kalsas a la sira, se aremendavan bunlar tabii hep hayal.
Eskova : 
Barrir, limpyeza, i todo bueno. 
Espejo : 
Mirar al espejo para ver todo bueno, klaridad i ermozuras.
Ojo : 
Ojo malo i ayin ara guadrados ke seyamos syempre.
Pranso : 
Pranso de vidas buenas i de alegriya pransos ke se meta de bodas i de fyestas. Amen. 
Perro : 
Perro, barminan es a una persona ke es fuerte, i se nombra un perro, ama este plazer no lo tengo nunka entre mi de dizir, mas ke me adjideyo del perro de la kaye bile me adjideyo.
Mas tyenes una koza de dizir? 
No, salud buena.
Mersi muncho. Te rogo, te rogo.
Me izo muncho plazer. 
Bilmiyorum, si es ke te ize plazer de lo ke te konti. 
Todo muy enteresante.
Evet, hayatım böyle geçti.
Mersi muncho. 
Te rogo. 
 
 
 
 
