Komo se yama? Komo es su alkunya? De ande vienen sus djenitores?
Lo ke me akodro, mozos semos de Balat, yo no bivi en Balat. Yo lo ke bivi es en Shishane. Aslan apartımanı.
Su nombre i su alkunya?
Albert Kazes, era Avram, me lo ize Albert. Ama en el nufus yene esta Avram Albert.
Kuando nasyo? En ke anyo?
Mil i novesyentos i venti sinko.
Ande nasyo? En ke sivdad?
En Heybeli me disheron.
Enverano nasyo?
Sans doute.
Ande bive agora?
En Nishantash. Yay trentisinko anyos ke estamos aki, antes de esto en Shishli. Abide Palas.
A ke eskolas se hue? Si mos puede kontar un poko de estas eskolas? Ken se iva a estas eskolas? Kuantas klasas aviya? Aviya ijikos i ijikas endjuntos u no?
Si. Yo la primera vez estava en la Bene Berit, Musevi Lisesi, antes lo yamavan Bene Berit. Dospues me hui a la High School. Eskapi la High School sesh anyos, dospues me hui al College. Al engenieur direktamente kon egzamen. Dospues me hui a la Amerika, estuve kuatro anyos en la Amerika. 
Ke echo aze? I ke echo aziya?
De mi grande padre era siempre fereriya ama los muestros lo trokaron en no fereriya, kijo dizir en kovre, kalay, este modo de matieres, vender, merkar i emportar.
Todo en este echo lavoro?
Todo en este echo, siempre. İ la firma dainda egziste. La firma se yama Tunch Metal Tidjaret Anonim Shirketi.
Ken la esta kontuneando?
Mi sovrino, el ijo de mi ermano ke muryo, yay vent isesh anyos. Ceki Kazes i el ermano Selim.
İ el no esta lavorando mas?
Yo no. Ya se va azer dizimueve anyos ke me esparti de eyos, vendi las aksiones, i tuve repozo. 
Kuala es su lingua maternal?
En kaza en espanyol avlavamos, mi madre, i mis ermanos ya avlavan en franse muy bueno. Mi ermano muy ermozo en franse en la Bene Berit ya aviya eskapado el lise. Akel tiempo la Bene Berit era una de las eskolas las mijores. Un franse mas mijor de los fransezes avlavan el franse. İ dainda ay pokos.
Kualas otras linguas avla?
Yo avlo el ingles, no ay dupio, franse i turko i espanyol, i ya abasta.
En ke lingua konta shifros, aze kalkulasiones matematikas?
En ingles, porke las estudias komo las tuve, las mas grande partidas en ingles. En la High School sesh anyos, i kuatro anyos en el College, i kuatro anyos en la Amerika, katorze anyos de ingles, i las literatures teknikes solo en ingles lo ke puedo meldar, i lo ke puede entender.
Engenieur de kualo es el?
Elektrik, i dospues tomi i de inshaat.
Ke lingua avlava kon su mujer, i agora ke lingua avla?
Kon mi mujer siempre avlavamos en akel, al tiempo mizmo no me esto muncho akodrando, porke ay sinkuentisinko anyos ke estamos kazados.
Munchos i Buenos.
İ lo veygash. En turko, no me esto akodrando, en espanyol no kreygo. A las vezes avlamos en espanyol, para ke no entiendan otra, las mosas u la akel, ama de coutume oy en turko avlamos, i en kaza.
Ke lingua avla kon sus ijos?
En turko suguro, ya saven ama no avlan.
Ke lingua avla kon sus inyetos? Tiene inyetos?
Suguro, dos inyetas. No ay dubyo. La una franse, la otra ingles, en modo perfection ama no avlan.
Kuantos ijos tiene? Komo se yaman? Si me puede kontar un poko sovre eyos?
Mis ijos, mi ija la grande es Meral, esta kazada, tiene dos ijas. Mi ijo se yama Selim, no esta kazado, mora kon mozos.
Kuantos anyos tiene?
Kuarenta i siete.
La ija?
Kuarenta i mueve, muevo mueve eskapao, kuarenta i mueve. La esta kazando, a la ija muevo se va kazar, a la inyeta en Decembre. No tenemos otro, Decembre lo dizimos en franse. 
Los inyetos? Me puede kontar un poko sovre los inyetos?
Si, la una, la grande eskapo Yedi Tepe, kon primera de la eskola, muy buena eleva.
Ke bransh?
Mimar, i lavora en Dogan Tekeli, una firma muy grande de inshaat, dainda esta lavorando, kuatren anyo ke esta lavorando, i buen evenemento. La otra eskapo, estuvo en la Amerika, en New York, eskapo no mimar ama Reklamcilik, advertising, tiene i esta lavoranda, es sigundo anyo ke esta lavorando en una firma.
Sus ijos, me disho ke entienden el espanyol. Sus inyetos?
Ya entienden ama no avlan.
Sus inyetos?
No kreyo. No entienden, yo kreygo ke no, porke kale ke entiendan no ay dubyo. Ama no avlan un biervo.
En ke lingua pensa el?
Primera koza, komo estamos aki, siempre avlamos la lingua del pais. Agora estamos pensando en turko, seriozo, la verdad.
Agora kero ke mos konte en muncho detalyo lo ke le va demandar. En el pasado, kuando era chiko kualo teniya komo ideales en la vida?
Esto, esta kestion es muy difisil agora de responder en este anyo.
Lo ke puede.
Onestamente no me esto akodrando ama siempre en kozas teknik, i oy mizmo ke meldo kozas, lo mas lo meldo, no meldo roman, meldo kozas, inovasiones muevas ke toparon, ke van a topar en la medisin, o en enjenieur de kozas. Siempre me enteresa, dainda mezmo en esta edad meldo estos artikolos me enteresa..
Komo era la vida en su chikes? Si mos puede dar detalyos de la vida de al tiempo?
Si, me esto akodrando ke teniyamos en el salon una soba ke se metiya, dos vezes al diya se inchiya kon el komur, ama evropeen, no era yerli, dos vezes al diya, salamandra ke diziyan, i aziyamos esto, i la noche kemavan, serravamos abasho ke no ayga, se eskapava presto. İ la demanyana sin ke se alevanten metiyamos otra una vez akel, el muevo komur. 
Su madre ke aziya? Lavorava diya entero?
Si, saviya kuzir. Komo su padre era un poko chincha ke no le diyo, el era un poko chincha, chincha, no le dava paras, se ambezo a kuzir, mizmo dospues ke se kazo, kuziya ama komo por akel yani bienfaisance, por hatir, no es por paras. Mi padre era un poko mas varlikli, mas poderozo, no tuvo, no tuvo menester de lavorar suguro. Hatta, hatta, komo mi madre estuvo en un milieu mas prove, mas difisil, me esto akodrando le trayiya kurk, furures i sel o mandava atras, no keriya. De karakter, fue muy modestaa, komo no vido, no kijo.
İ los echos de kaza ken los aziya?
Teniyamos siempre una mosa. Se yamava Ester.
Ande bivyeron? En Shishane?
No, en primero en Munedji Hendek, en la Kula abasho, ke se va a Tophane, Aslan Han, muy ermozo han, kuatro eskaleras, vista de mar, muy ermozo viyamos, Zeytinburnu, todo se viya, las Adas mizmo se viya de aya.
Kuantos ermanos erash?
Eramos orijinalmente sesh. Mi ermana se muryo a ventisiete anyos. Hazina, verem, akel tiempo era akel, commun era. Teniya i una ijika. La ija teniya un anyo i medio. Se muryo en el mil novesyentos i trentiecho.
Ken la engrandesyo?
Eya se kazo. La dieron a la otra ermana ke teniya, Sara. İ akeya agora muryo, kon el marido, yani kon mi kunyado.
La miro a la sovrina?
Si, komo su ija. Ama i eya tuvo ijas. İ eya tuvo otras tres ijas. Dos buchukas, i una la grande, Esti Saul, no se si konoses. Valla, esto kreygo.
Era orozo en su chikes? Le plaziya la vida de su chikes? Mijor de la vida de oy?
No me esto akodrando. Agora kreygo ke esto muncho mas mijor. En todo point de vue. Bir kere, en primero ke el college me izo muncho akel, la Amerika un poko otro, me diyo a mi una vida diferente, un perspektif de la vida tout a fait diferente. Topragi bol olsun komo dizen, vallahi ke me mandaron, mizmo dospues del Varlik, me hui a la Amerika, kon paras, kon groshes, yo lavori aya, i me hui a la eskola, i lavori, lavi chinis, garsonluk, para ayudar, no darles muncha pena aki. 
En el Varlik tuvieron problemas?
Pezgado, el mas negro ke egziste. Peryimos todo, todo, todo, todo, mo lo tomaron. Mi padre i mi ermano eran ortak. İ todos los dos se fueron a Ashkale. 
Ke karar kedaron?
Un anyo kreygo. Egzaktamente no te puedo dizir ama serka un anyo, mi ermano tuvo, se aviya yelado, zature tuvo, ama ya la kurtareyaron, i vinyeron kon pantolon aremendado. Esto mos izo puede ser un poko mas, mas duros, mas, i reusheron, i empesaron de zero. Valla yo no se si es bravo, si kaliya ke izyeran esto, u kaliya fuyir de aki, no esto siguro. İ empesaron de zero, ama komo teniyan un renome muy buena, mizmo los vedres le dieron kredi, i tabii tabii dospues las bankas falan. 
Kualo es la diferensia entre las barmitzvas de su chikes i las barmitzvas de oy?
Yo la barmitzva miya no me puedo akodrar. Deke no me esto akodrando? Porke yo nasi en vente i sinko. En trentiocho se muryo Ataturk, en trentiocho se muryo mi ermana. Tres semanas antes de la muerte de Ataturk se aviya murido, i tabii no pudieron, no se puede azer, una ermana ke se muryo a ventisiete anyos. Komo puedes azer? Por modo de esto, el miyo no me esto akodrando, o bien no vide. No tuvieron, kon muncha razon.
De los otros, las barmitzvas se akorda?
No, de de mi ermano. Mi ermano era mas grande d’ailleurs de mi. No me puedo akodrar. Ocho anyos kon mi ermano.
Las barmitzvas de antes, i las barmitzvas de oy son diferentes.
Si, antes yo no me okupava muncho, onestamente no tuve. Es dospues, surtout ke dospues ke entri a la FKD es ke me entereso mas muncho, i me ize, i troki. Sinon, porke estuve, mizmo en la Amerika no teniya munchos amigos judios. Hristianos ande mori, en una kaza hristiana, no tuve la okazion de tener kontakt kon los judios. 
Komo se konosieron kon su mujer? Si me puede dar unos kuantos detalyos.
Rita te lo va kontar mijor kreygo. Vine de la Amerika, en sukuentidos, los amigos, teniya unos amigos, los ke biven sanos ke esten, i los otros, muy buenos amigos, yani ermanos. Mizmo ke estuve aya kuatro anyos, en tornando yene los topi aki, la mizma koza, i me disheron, yo miri a otra ija, no tu vaz a tomar esta me disheron. Peki yo komo ke era, ni muy, Rita me topa agora ke esto muy duro, halbuki no so, en realite, ya oygo, ya miro de, no se agora puede ser ke me ize mas duro, ama ya era muy, i esto hue, rste modo empesimos kon, me prezentaron a Rita, porke aviya mirado otras, no te sierve otra disheron, kon razon ke tuvieron.
İ flortaron, se espozaron?
Si, mos espozimos, yo me hui askerlik. Vine i no vine de la Amerika, dospues de dos tres mezes eskapi el askerlik kon yedek subay, un anyo i medio. Sesh mezes aki en Halicioglu, i un anyo en Borchka en Artvin. Halicioglu, eramos todos inshaat muhendisi, enjenieures ama de otra forma. Los muestros eran todos enjenieures, los metieron aya.
Kuando i ande vos kazatesh? Se akorda? Ande? 
En Zulfaris. No me esto akodrando nada. 
El kazamiento no se olvida la persona.
Tienes muncha razon. Muncha razon tienes. Paso tantas kozas dospues de esto malorozamente. Ama era Zulfaris. Al tiempo no aviya Neve Shalom. Esto malorozamente me esto tanto. Ma el fostan i akel, ke lo izieron en Sanat Okulu i akel, izieron muy ermozo un fostan blanko, sozde ke lo iva vistir otra una vez, lo kortaron lo mandaron, yani la una vez ke empleyo este fostan. Esto me akodro, ke lo avian echo en un Sanaat Okulu. Un Sanat Enstitusu ay en un akel.
Dospues se fueron a un otel?
Dospues mos huimos a Ankara. Mi amigo Mario Kohen estava. El ya se aviya kazado. Mos huimos a Ankara, kon treno, akel tiempo no aviya avion, no me esto akodrando.
Kualo aziyan las mujeres i los ombres al tiempo? Munchos anyos antes.
En mi tiempo, en los primeros anyos ke me kazi. Las mujeres en kaza. Dinguna de la ke konosko yo no lavoravan. Muy ralo. Una deya puede ser. Por eglence, shabat i alhad teniyamos siempre parti en kaza, en kada shabat en una kaza, en kada alhad en una kaza, baylar, komer, esto me esto akodrando muy bueno, mos ivamos al sinema muncho. A los bares aksam, Beyoglu suguro, no deshimos lugar sano.
Ke lugares se akodra? Antes aviya Markiz, Lebon.
Markiz, Lebon. Lebon era un poko lukus. Bar, bares ke no me esto akodrando ni el nombre. Uvo tantos.
Aviya viyajar antes?
No, d’ailleurs es solo, es yo ke me hui a la Amerika. Hatta, mi yerno dize. Kon vapor me hui. Kon vapor akel tiempo, de kargo. Trenta diyas. Porke el vapor se areta n’importe ou. No te mete kontrato ke yo te va meter, trayer aya. Ande kero me areto, ande kero me esto. İ tomo trenta diyas para ir a New York.
Dospues, kuando se kazaron aviya djente ke viyajavan?
Y a aviya ampesado akel tiempo, mozos no ama. Porke yo komo estava, el mas chiko de la famiya so yo, i el mas chiko del echoera yo, no teniya posibilite akel tiempo, por modo bivimos kuatro anyos kon mi eshuegra i mi yerno. Kuatro anyos kon mi madre i mi padre enverano en Caddebostan. Dospues ke tomimos kaza en Sisli, i dospues lo tomimos aki.
No viajaron?
Viajar si, ya viajavamos, ama dospues ke mos kazimos, unos kuatro, sinko, sesh anyos dospues ke mos kazimos.
Ama ya aviya djente ke viajavan?
Si, si, si.
Ande se ivan?
De coutume, Paris, Geneve, Milano İtalya. Estos paises. 
Ande se ivan para komer? Alhad midi, se akodra? Duspues ke se kazaron?
Al Bosfor mos huimos muncho. Piknikes ya aziyamos si. Mos ivamos i por Kilyos, aviya un, me esto akodrando ‘Kendin pishir, kendin ye’. Todo modo de, ya izimos todo modo de koza serioza, masallah ya eran, munchos amigos, i las kreaturas.
Teniya otomobil?
Si, ama dospues ke, ke anyo, dospues ke me kazi tomi otomobil.
Kualas eran los restoranes i las patiserias famozas? Se akodra?
La una muy famoza, ama el nombre no me esto akodrando. Rita si viniya aki.
Ande era la rejion ande lavoravan los ombres?
Sirkedji, por la vanda la grande parte. Mozos estavamos en Karakoy. 
Ke echos aziyan los ombres? Sus amigos puede ser.
El uno era, estava emportando motores de mar, Albin la marka Albin. Anri Yashova. El otro Hayim Kohen, no se save kualo aziya. Agora lo kero muncho bien yo. Viktor el otro se hue a la Amerika, no vino mas, estuvo aya. Dainda mos avlamos. Ya vino aki munchas vezes. İ el otro muryo presto. Teniya un depo de Kimya Malzemeleri, en Sirkedji. Yo en Karakoy, el uno en Sirkedji, el otro en Taksim. De los sinko serkanos, el uno se hue a la Amerika. El kusur, una grande partida si es esto ke estas demandando, era en Sirkeci. Eya es los judios. Aziyan merkansiya de todo modo de koza. Baharat. El biber mezmo yo me ambezi. Yo aziya un tiempo, komo no estava en la firma entrando. Baharat es una koza, es borsa, se vende kon chuvales. Yo no me entiendo, no tengo haber del mundo. Es lo das, lo toman, lo das, tu no ves nada, la ropa no vez. Este modo de echos aviya al tiempo. Otra forma de echos. Puede ser ke i oy ay. Mozos no mos apartimos de este modo de echos. No es ke son negros echos ama, mozos semos ticaret daha dogrusu, otra forma. 
Aviya mujeres ke lavoravan al tiempo?
Ya aviya. 
Ke echo aziyan?
En la muhasebe. Siempre en la kontabilite. Kuzir aviya puede ser ama ralas.
Komo se viyan estas mujeres? Teniyan buena fama?
Suguro.
No era verguensa de lavorar?
Absolutamente no. Lavoravan, en las firmas muy buenas. Mizmo en mi tiempo. Ama yo yo so artik. Par example, kuarenta u sukuenta anyos antes, en el magazen siempre tuvimos ijas ke lavoravan en el muhasebe, en la kasha.
Las ke teniyan menester lo mas?
Si. No es mi mujer. Puede ser ke mos introduire, ke mos disheron ‘Yo tengo, kero lavorar’, ke mos disheron ‘Esta ijika es buena’.
Ke aziyash noche de Shabat? Si mos puede kontar una noche de Shabat?
Esto esta un enigmo. El otro diya estavamos avlando, porke oy noche de Shabat mi ija se va ande la eshuegra. Mozos kedamos avierto, komo el ijo no esta kazado. Esto es una enigma. Ande de ande, justamente el otro diya vino en kestion, no me esto akodrando. İ Rita estava en esta diskusion. Yo era el mas chiko bir kere. Mis ermanas eran kazadas, no teniamos este viernes reunar. Oy yay mas muncho de esto. Ama no es ke no eran, eran relijiozas. Ya eran. Mi madre ya era, mi padre era yoldan gech komo mi. Ama yani no era pratikan.
No se aziya komidas de Shabat? No se gizava?
Si, absolutamente.
Ke komidas por egzemplio?
No me esto akodrando.
Pishkado? Ke pishkado?
No o kadar del tiempo de mi madre no me puede akodrar.
De su mujer? Su mujer ke pishkado gizava?
Mi mujer no le plaze muncho pishkado. El mal grande esta aya. El pleto. Ya lo aze muy ermozo, a la shaka ke dizen kon guevo i limon. Hakikaten se chupan los dedos en Pesah ke mos vamos ande mi ija, tenemos... 
Estavamos avlando de las komidas de noche de Shabat. Mas kualo giza madam Rita?
Patlidjan sarma, berendjena sarma. Yo te vo dizir, komo no so un grande...
Disho ke aze dolma de berendjena. Mas?
Kalavasa yena de karne, de esto, quoi disons, biber. Dolma muy ermoza de esto se aze, dainda ke me plaze muncho esta komida porke yo so muy negro komedor. De ke era chiko ke no komiya. Nasi muy muy flako yo, yo siempre era flako. Agora ya kero tomar un poko de kilos, no esto puediendo tomar. 
Nunka no se disho Kiddush en vuestra kaza, no?
Kiddush, agora estan diziendo, yo no me esto akodrando de mi padre, a vrai dire, ama mi ija siempre, la famiya de mi ija, estan un poko mas relijiozos. Kada vez meldan, i mi ija asiende dos kandelas kada viernes la tadre,esto ya me esto akodrando, agora me esto akodrando. Yo, en mi kaza, no me esto akodrando.
Bueno, las fiestas, ir a la Sinagoga?
Suguro. Yo ya me iva kuando era chiko, ma en Kipur solo, u en Roshashana, i mi padre no es ke se iva kada Shabbat, o da i el era a l’eau de rose, i mis onkles solo, rahmetlis. Eran manko, no eran este karar de, no es ke no eran judios, au fond ya eran, pratiquant no eran.
Las tradisiones no miravan?
Las tradisiones no, eran siempre.
Ke aziyash los week endes, los Shabbates, los Alhades, kuando no se lavorava?
Dospues ke me kazi, komo te dishe un poko antes, siempre aviya un grande grupo teniyamos, eramos vente i sinko, trenta personas, ijas i ijos, i mos ivamos, enverano no ay de ver, era muncho mas kolay, mos ivamos kon motor a las islas de Yassiada, i Sivriada par example, para trokar, i todas las adas mos ivamos. Una vez a Kinali, una vez a Burgaz, una vez a Heybeli, i Buyukada no ay dubyo, ma kada vez un diferente lugar. Mos ivamos muncho kon motor. Tomavamos un motor de los grandes, akel tiempo grandes, oy ay muncho mas grandes, o bashka. 
En su jeunesse ke aziya, Shabbates Alhades, kuando estava afuera? Se akodra?
Kuando estava afuera, malorozamente, i no es ke tuviya munche tiempo de kaminar i de, no teniya munchas paras no kreygo. Bueno, ya estava yo en una ville chikitika en Michigan. Ann Arbor. Tabii son lugarikos de universite, no ay una vida muy grande, zaten no puedes tener porke no tienes tiempo. No es las eskolas, la akel, ilkokul, no es ilkokul. Eskapo la leson, kale ke te metas en los livros. Por modo de esto saliyamos raramente.
Estava en la eskola, i lavorava aparte?
Si, kachak, demi kachak, porke no teniya derecho de lavorar full time. Part time en la eskola.
Komo de echos?
Lavar chinis, espondjar, alimpyar, lavar. Yo ize todo modo de koza. Por modo de esto ke mos izimos duros puede ser.
İ mi ijo esta en New York. Esta aziendo la mizma koza. No tiene derecho dainda. No tiene green card. Antes aviya munchos balos? Vos ivash a los balos kon su mujer? Balos de Orahaim?
Los balos ke me akodro solo era el primer balo en mi vida era de la High School, i estavamos, tabii a Rita no, no la konosiya yo dainda, por esto es Milattan Evvel, antes de Jesukri. Esto es kuarenta i kuatro, eskapi la High School, i akoya era el primer balo ke vide yo en mi vida. İ mos ivamos kada vez, kada anyo mos ivamos.
Ande se aziya? En la eskola se aziya?
No. Una vez en la eskola lo izyeron, otra vez en un lokal, ke aviyan en, topado de afuera, en Taksim, serka de Baylan. Los solos balos ke me esto akodrando primeros era esto.
Mas duspues, kon su mujer se iva a los balos?
Balo en diziendo kualo es?
Aviya balos de Or-ahaim. Ya mos huimos tabii, ya me hui. Absolutamente.
Vendiyan biletos.
Tabii. Kuando era chiko mizmo, en la eskola lavori por el Or-ahaim, akeyos kutikos. Mos ivamos a las kazas, arekojiyamos las paras de las kumbaras.
Bueno, kualo se vistiyan en estos balos? Tualetas, las mujeres, los ombres? Komo se vistiyan, se akorda? Ke muzika, ke bayles?
Muzik siempre era Latin Amerikan, Amerikan yani. Jazz, mazz ya me olvidi.
Bayles?
Bayles aviya akel, un modo de lo ke se konosemos mozos, Frank Sinatra, la muzik amerikana de akel tiempo.
Tango.
İ tango aviya tabii, vals no ay dubyo. Todo modo de dans. 
Agora ke mos konte un poko de la vida de oy. Komo pasan los diyas oy? Un diya si me puede kontar? De demanyana fin a la noche. Ya tiene aktividades..
Ya tengo, d’apres, d’abord, esto yo el yonetidji del apartamento. No es ke es munchas kozas, ama yene esta tomando tiempo, para tomar las paras, a las vezes te dan tadre, viene uno, agora vino el asansordju, paras ke kere. Esto ya me esta okupando un poko. Tengo, komo te dishe, esto mirando los livros viejos, a las vezes ke me esto akodrando. Muy enteresante, a las vezes me esto akodrando, esto entendiendo ke karar de poko mos kedo en la kavesa, malorozamente. Esto, yo aviya eskrito un tez en la Amerika, para tomar el akeyo. İmajinate ke el tez es yo ke lo eskrivi.
Ke sujeto?
Una koza de inshaat. Yo no esto entendiendo lo ke eskrivi. Este karar te kero dizir. Ke karar de enteresante la kavesa, el meyoyo de la persona se puede trokar. Esto puede ser te da, vos da una idea de. Porke lo avlimos kon los amigos munchas vezes. Yo lo eskrivi esto, tabii el profesor te da una idea, i me tomo sesh siete mezes para eskrivir. Zaten ya tengo el livriko aki, ke lo eskrivimos i lo dimos akel, i el egzamen enriva de esto. Kuando lo tomo en la mano, no esto entendiendo. Yani este karar la persona troka, vejes, yani ne diyeyim. Este modo yo ya lo esto akseptando. Duspues tengo, Allaha Sukur, me merki dos videos. Sinema me plaze muncho. N’importe ke filmo. Es mi vida. Tengo videos, Dijiturk, travo de aya filmos, i lo veygo kuando kero. La noche, par example, Rita mira otras kozas aki, yo me vo ariento.
İ a las vezes salish..
Salimos siguro. Malorozamente, en la gazeta estava eskrivido el otro diya, a esta edad no estamos topando amigos. Porke uvo tanto ke se hueron malorozamente, i los ke kedaron estan medios, i yo, por modo de esto..
Enverano topa amigos?
Enverano es mas difisil, deke, porke estan divizados. El uno en la Ada, el otro en Burgaz, el otro en la ville. Kuando estamos aki nispeten tenemos, estamos todos mas reunidos. Tenemos djusto en frente un apartamento aki, djugamos. Yo djugava poker ama los pokerdjis se hueron munchos. Tantos se murieron malorozamente ke disheron ‘no vamos a djugar poker porke esta ugursuz esto’, estamos djugando burako, peki burako. Tabii yo, dos djugos tamam, ya me viene i eshuenyo. No puedo djugarlo. Las mujeres djugan sinko oras a las vezes. Ay unas mujeres ke djugan sinko oras, no se kansan. Mozotros los ombres, tornamos, avlamos. AK012 - 41:59
No vos arekojesh los week endes?
Si, invierno si. En kaza. Ya tenemos grupo yene, otro tabii. Akeyos ya troko. Mos vamos kada vez a una kaza, mujeres i ombres, mujeres tabii mas munchas de ombres, malorozamente, i ansina estamos pasando el tiempo.
Kualo mira en la televizion? Ke programa?
N’importe ke filmo, un filmo ay en Dijiturk, tiene munchos..
Komo de filmos le plaze?
Amerikanos siempre, surtout amerikanos, no aksion, u romantik komedi. Muncho komedi enteramente las vezes no se esta travando. Estan muy vaziyos, yani no estan ni de ver. Yo para ke no veyga, ke salga de en medio, es ke esta muy negro. Ama de coutume, romantik komedi ermozo, aksion, i ay filmos viejos ke mos estan dando, dayinda estan dando. De milinovesyentos i sukuentisesh, i sukuentiocho, setenta.
Gone with the wind
Ay filmos ansina. Kuando viene, tak lo tomo. Ay munchos filmos ansina. West side story, ya lo vide diez vezes puede ser, otra una vez lo vere. Yene mos vamos a lo viejo.
Ke afita si se bozeya la televizion?
No, evvelallah, tak telefon, ya estan pronto. Ande kaza es kada vez kale ke lavore, sino lo echamos a la kaye. Yo so muy hassas en este modo de kozas. Kale ke lavore.
Ke aziyamos antes, kuando no aviya televizyones?
No aviya ishte, ya mos estavamos... no se kualo, ama no mos echavamos, agora mos estamos echando a las dodje. Antes no mos echavamos a las dodje, mos echavamos a las diez.
Mos arekojiyamos puede ser la famiya avlar..
Avlar, avlar, i komer. Oy no estamos puediendo komer komo antes..
Ma esta mas negro, la mujer en una kamareta, el marido..
No ay dopyo. Ama sino no ay solusyon. 
No ay muncha komunikasion.
No, ama no so, a mi me plaze ver un filmo sin reklam..
Tiene komputador?
No, esto no me demandes, no me digas ke, verguensa no es, no kero. Todos me disheron ‘Tu Albert ke sos tanto habile’. Yo no me esto espantando. Ya teniya. No kero. No tengo.
Deke?
Agora, bir kere, me van a eskrivir, kale ke responda yo, no kero tener muncho... i los ojos, no vos olvidesh ke, diya entero en este ekran... no esto puediendo.
Tiene razon.
A esta edad..
Es difisil. 
Komo ve a los mansevos de oy? Ke konsejo keriya darles a los mansevos?
Konsejo no se ama ke me esto adjideyando..
Deke? Ke me konte.
Me esto adjideyando de ke point de vue? De topar unos echos kon las paras del padre ya esta bueno ama de topar echo para el, de eyos mizmos, para azer una koza aki, en el mundo entero esta la mizma koza, esta muy difisil. 
No ay mas echos chikos.
Bravo. De este point de vue, me esto, el ke tiene paras, u el padre tiene paras, esto no es una, ce n’est pas une façon yani. Esto en la Amerika, no pasa esto. Las paras de tu padre no son tus paras. Esto lo esto viendo este modo, ama yene me parese ke nada no esta meneyandose. El mundo se esta estruyendose por una lira, estan gastando, aki estan gastando.
Dayinda disheron ke la kriza tam no vino, va vinir.
Yok canim, va vinir. No, aki no se enderecha. Ya disho sinko por sien i medyo, vamos abashar, yani de engrandeser, no es siempre ke evoluyamos, vamos abashar sinko por sien i medyo, oy estamos muy negro.
Komo ve a los mansevos de oy? Si los kompara kon los mansevos de..
Mozos kon un bokado de pan estavamos orozos... agora, muy difisil oy, komo dishites muy negro malorozamente..
Keren de todo?
Evet. Mi ija, mi inyeta estan ganando agora, le tomaron una kaza muy ermoza, kira, el padre se lo izo komo si era ke lo merko. Todo por todo troko, el banyo troko... todo troko. Mozos estavamos morando, todos los amigos muestros, lamba, un teliziko en el tavan i una lampa, yani muy, diyedjeksin, i el akel troko, la evolusion.
No viyamos muncho parese.
No. Estavamos orozos kon kozas chikas, ozas minim. Agora esta todo. Mis inyetas, kuantos telefones pueden trokar al anyo, Dio Santo. Ya le dishe al padre, siz yapiyorsunuz, vozos estash, amanyana el marido no saves si le va pueder dar. 
Tu le vas a dar siempre? 
No es mahpul. No es djusto. Una palavra muy ermoza se akorda mi ija, ke keriya otomobil, le dishe, el otomobil, tu marido te va merkar el otomobil. Si lo merki yo, tu le vas a demendar un avion, u puede ser un yat, Dainda mel o dize ‘Vallahi hakliydin, teniyas razon’. 
Yo tengo un ijo de trentiun anyo. Dainda no se kazo. Disho me va kazar por la lune de miel la va yevar a la Amerika. Me va dizir yevame a la luna.
No se olvida esta palavra. Oy me da siempre razon.
No le esta plaziendo los mansevos de oy.
No, me esto adjideyando. No es ke no me esta plazyendo. İ los parientes tienen muncha fot.
Ke konsejo keriya darles a los mansevos?
De dar a los padres konsejo. De darles poko.
A los mansevos?
De lavorar fuerte. Koraje. De tener koraje. Si no tiene una persona koraje, no va azer nada. Mi padre, mi madre i mi ermano tuvieron koraje de empesar a azer, ama ishte, es kon este koraje ya puediyeron azer i otro lugar parese. Koraje kale ke tenga una persona. İ kerer lavorar de korason, no es lavorar ke va vinir agora ‘haydi tamam, haydi gidelim’. Esto no es lavorar.
Puede ser ke la persona si le plaze lo ke aze..
Si, kale ke plazga. Ama si no le plaze lavorar, Kualo le va plazer. Kale ke tenga la alma de lavorar. Yo dogrusu, me glorifiyo muncho ke en mi famiya, i mi padre, i mi madre, i mi ermano, i mis ermanas, todos lavoravan.
Esto vido.
Evet, puede ser, de esto vide yo.
Dar konsejos no solo, lo ke ve la persona en kaza, es esto.
Bravo, es lo ke ve.
Komo esta viendo la vida de oy? Le esta plaziendo?
No, no. No es ke tengo muncho kontakto, ama yine de, de el jurnal, de los haberes, de todo. Para mozos, oy aviya un artikolo muy ermozo aki. Bekir Coskun estava avlando de, las mujeres de edad se keren avrir, aki mos keremos tapar. Komo de, i yo, estamos, te va dizir, para mozos aki eskapo. 
Eskapo? Por los djudios? Verdad? No se enderecha?
Mi amigo, ya lo konosyo a Anri Yashova, ya aviya echo este istatistik en el Shalom, kuando se muryeron, izo kuento ke en dosmil i sinkuenta lo ke va kedar aki es dos mil djudyos. No ay pujar. Naser ay un poko, se estan indo djente afuera. Esto todo es. 
Solo una kreatura estan aziendo.
Tabii, tabii. Andjak. 
Estan aziendo bueno.
Una i buena ke seyga. Vallahi cunku, ya veygo kada diya los de aki. Yo esto viendo un, en la televizion, dos programes muy enteresantes. Todos se estan riyendo. Ay digo yo, no te riygas, es la fotografiya del pais, de evlendirme. Mira, mira, i ambezavos. El ombre esta tomando. Ke dishites a las vezes. Emekliyim. Ay ijo de un, komo de, a trenta anyos ya se izo emekli, komo no vas azer agora. Kualo vas a azer.
Emekliyim en dizyendo vas a tomar sheshenta mil liras. Te va kedar? 
Va tener ijos. Kere i ke la mujer ke lavore. Esta mueva vague. İ la mujer ke lavore keren ki para pueder.
İ las mujeres viejas se keren kazar por ke tengan moneda, ke tenga un otomobil, i kaza.
Si, valla. İnan yani. Vas a ver la foto del pais.
Solo por paras se keren kazar las mujeres.
No lo keren dizir, sozde, no lo estan avlando klaramente, ama esto es..
Karakter marakter no ay mirar, kaza ke tenga, otomobil ke tenga, eskapo.
Tabii. Cok enteresan. Es la foto del pais malorozamente. İ del mundo entero ke estan todos. No esto entendiendo. Emekli. Nerede calistin, sosyal sigortadan emekli. Kualo izites? Era guvenlik bilmemnesi. Todos guvenlik, kualo, baska sey yok mu guvenlik. Muy muy muy triste inan, muy triste esto.
Agora avlaremos un poko del futuro. Tiene proyektos para el futuro?
Yo a mi edad, no tengo hic proyektos. A mi edad no me demandes nada. Kero bivir, lo poko ke me kedo kero bivir kon sanedad. Solo estamos, i ver bueno de los ijos tabii.
Si teniya munchas paras, kualo kereriya azer?
Valla, si teniya munchas paras, iva morar en la Amerika yo. Me plaze muncho. Ama aslinda es yerro, ama malorozamente la verdad, aslinda es de ir a la medina es lo djusto. A esta edad, ya ize la golor, ya ize la golor. Kuanto mos kedo zaten, nada. Yo si la lingua era una lingua normal, yo ya me iva. Ama no se un biervo en ebreo, i no tengo ni entision de ambezarme. Mumkun degil. D’allieur no tengo fasilidad para las linguas, surtout esta lingua.
Ama estan orozos aya los viejos.
Muncho, muy bueno. Ay munchos primos de Rita, primos miyos estan aya. Mozos es ke semos karamsar, eyos estan mas optimistos ke mozos. D’allieur mozos no ay echo de yamar, el pais, dapre el pais.. 
Si no biviya en este pais, en kual pais kereriya bivir? İ deke?
En la Amerika. Para mi, para el karakter miyo esta mas muncho, mas serka para mi, esto viendo.
Komo de proyektos tienen sus ijos para el futuro?
No se. Mi ijo esta kon mi, no tiene muncho projekto, no kere kazarse. Mi ija no se. Por las oras esta agora, i mi yerno esta lavorando. İ eya esta lavorando, por las oras es su mas grande amusement.
Sus inyetos, ke proyektos tienen?
No se. No avlo muncho kon los inyetos. No te deshan avlar ki, eyos van avlando kuando mos vamos una vez a komer los lunes, de coutume mos vamos ande Meral. La una viene presto, se asenta a komer, en diez puntos ya kome, avlan avlan avlan, no se i de kualo estan avlando. Tanto presto ke ni Rita, ni yo entendemos. Ay dos jenerasiones de diferensia. Una grande diferensya. Ya le dishe a Rita.
Ma, mi padre a mis ijos les da konsejos. Lo oyen. Puede ser ke porke son ijos. 
Ay ke oyen, ay ke no oyen. Ay la diferensia de karakter.
Ande mos estamos indo? Ke esta pensando del futuro del mundo?
Una gerra jeneral ke va aver no me esto, no kreygo, porke esto es, esta vez va ser la fin du monde. No va ser esto ama siempre estos akeles, komo İran un poko, un poko İsrael, un poko duspues Amerika, i la Fransa, u i en Espanya. En todo modo de lugares, esto es el akel del mundo entero. D’apres mi, oy la Amerika esta gidando el mundo, es la grande partida ke estan aziendo esto. İ los de İran d’apres mi tienen muncho efekto en la Amerika. El mas grande enimigo es İran. Oy ya se estan matando zaten, fakat diviser pour reigner komo dizen en franse, la mijor. İ aki estan dainda kel o vana, sozde ke aki no lo estan kontando. A ti no te estan kontando, tabii no te va kontar, no sos benadam, yalan mi? 
Agora le va dizir unas kuantas palavras. Kualo le viene al tino kuando las oye ke mos konte. Si tiene alguna konsejika, u si konose algunas dichas o proverbos sovre estas palavras, ke me konte tambien. Kazamentera, kualo le viene al tino kuando oye este biervo?
Kazamentera es kuando ke es a una ija trayerle un novyo. Es kazamenteriya. Ansina es. Kazamenteras kaminavan kon chadir, diziyan este modo.
Kuchiyo, kuchara, piron.
Komer.
Novya, novyo.
Kazar.
Mansana, bimbriyo.
Fruta. Me plaze fruta. N’importe ke fruta.
Aremendar.
Aremendar es kuzir... Aviya las kalsas aremendar.
Ropa.
Fostan.
Merkansiya.
Ticaret.
Empiegado.
Kualo kere ke le diga? El ke lavora en kaza. Las mosas.
Eskova.
Barrir.
Espejo.
Ermozura.
Ojo.
Ver. Ver bueno.
Le remersio muncho por esta ermoza entrevista. 
